# arwm
Arduino rain water manager

Η παρούσα υλοποίηση έχει ως σκοπό την διαχείριση του νερού της βροχής σε εγκαταστάσεις ( χωράφια , κτήματα , κήπους κτλ ) όπου δίκτυο ύδρευσης – άρδευσης δεν υπάρχει διαθέσιμο. Έτσι η διατήρηση μιας καλλιέργειας σε αυτό το σημείο εξαρτάται αποκλειστικά από την αποθήκευση βρόχινου νερού και την διαχείριση του αποθέματος με κύριο στόχο την επιβίωση της καλλιέργειας κατά τη διάρκεια πιθανής περιόδου ανομβρίας.

Η υλοποίηση θα γίνει σε κλίμακα οπότε και ο εξοπλισμός θα είναι επίσης κατά αντιστοιχία. 

Το πόσο νερό θα καταναλώνεται σε κάθε πότισμα θα είναι συνάρτηση δύο παραγόντων. Της τρέχουσας υγρασίας του εδάφους και του αποθέματος της δεξαμενής. Πρώτος και κύριος στόχος είναι η επιβίωση της καλλιέργειας σε δυσμενείς συνθήκες χωρίς εξωτερική βοήθεια. 

Η καρδιά του εγχειρήματος θα είναι ένα arduino uno ενώ οι αισθητήρες / υλικό που θα χρειαστεί επιπλέον θα είναι :
•	Αισθητήρας υγρασίας χώματος ( για την διαπίστωση της τρέχουσας κατάστασης του χώματος )
•	Αισθητήρας βάρους - load cell και μετατροπέας HX711 ( για την διαπίστωση του αποθέματος νερού μέσα στην δεξαμενή )
•	Αντλία 5v για την διανομή του νερού στο δίκτυο
•	Ένας διακόπτης ( relay ) για τον έλεγχο της αντλίας
•	Ένα ρολόι RTC για να είναι εφικτός ο προσδιορισμός του πραγματικού χρόνου. 
Το απαιτούμενο ρεύμα για την λειτουργία του συνόλου του εξοπλισμού θα παρέχεται από μια μπαταρία 12v ( με δυνατότητα φόρτισης από τον ήλιο για μεγαλύτερη αυτονομία ). 

Το κόστος για το σύνολο του εξοπλισμού αναμένεται να μη ξεπεράσει τα 50 ευρώ. 

Μοντέλα που θα χρειαστούν ενδεχομένως για την μικρογραφία ( αποθήκη από την οροφή της οποίας θα συλλέγεται το νερό , το δοχείο συλλογής / δεξαμενή κ. α ) θα φτιαχτούν από ανακυκλώσιμα υλικά με ελάχιστο κόστος ( ξύλο , πλαστικά δοχεία ή χάρτινα).
